Kissakahvila on kissojen koti, ja asiakkaat ovat vieraina heidän valtakunnassaan.

Kissat ovat saapuneet kahvilaan monien mutkien kautta ja kaikkia yhdistää ainutlaatuinen elämäntarina. Kissat ovat lempeitä ja elämäniloisia. Ne rakastavat rapsutuksia ja tulevat mielellään syliisi kehräämään.

Kissoille on järjestetty niiden luontaisia lajivaatimuksia tukevia aktiviteetteja. Sisustuksessa käytetyt luonnon puut ovat olennainen osa kissakahvilaa myös kissojen hyvinvointia ajatellen.

Kissoille on järjestetty myös omaa rauhaa niiden niin halutessa.

Teemme yhteistyötä eläinsuojeluyhdistys Kissojen Suojelu - Kisu ry:n kanssa. Haluamme, että kaikki kissat saavat elää onnellisen elämän. Mielestämme jokainen kisu ansaitsee ympärilleen rakastavia ihmisiä, ja haluamme tehdä oman osuutemme siitä.

Meidän kauttamme voit tutustua Kisu ry:n kotia etsiviin kissoihin ja lahjoittaa rahaa hätää kärsiville lajitovereille.

Toivoimme kahvilaan yhtä superkehräyskissaa, mutta saimmekin niitä koko köörin. Tule kissakahvilaamme tutustumaan ihaniin kissoihimme tai katso viimeisimmät kuvat [Facebook-sivultamme](http://www.facebook.com/KissakahvilaPurnauskis). 